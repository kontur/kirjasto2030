<div class="headline"><h1>Kirjastouudistus Marinin listalla<span class="underline underline-gradient"></span></h1></div>

<!--Ingressi: Kulttuuri. Vaalivoittaja Marin nostaa kulttuuri- ja koulutusalan kärkihankkeeksi vuosia vatvotun kirjastouudistuksen. (Helsingin Sanomat 29.4.2035)-->

<p>Eduskuntavaalit niukasti voittaneiden sosiaalidemokraattien puheenjohtaja <strong>Sanna Marin</strong> on lähettänyt
    puolueiden eduskuntaryhmille 15 kysymyksen listansa. Pääasiassa talouteen ja työllisyyteen liittyvä kysely kuohutti
    myös kulttuuriväkeä, sillä listan kymmenes kysymys kuuluu: “Oletteko sitoutuneet viemään kirjastouudistuksen läpi
    julkisten kirjastojen yhdistämisen pohjalta?”</p>

<img class="illustration illustration-background" src="assets/img/illustrations/lista.svg">

<p>Viime vaalikaudella Eläkeläispuolueen vetämä hallitus ajautui keskinäisiin ristiriitoihin
    ja pitkään suunniteltua kirjastouudistusta ei saatu maaliin. Maakuntien puolueaktiivit ajoivat hanakasti
    syrjäseutujen kirjastojen itsenäisyyttä ja uudistus jäi vaalikampanjoinnin jalkoihin.</p>

<p>Eduskunnan sivistysvaliokunnassakin aikaisemmin istunut Marin viestitti huolestuneille, että palvelut pyritään pitämään
    paikallisina ja pääosaa yhdistämisessä näyttelee alueellisten tietojärjestelmien korvaaminen valtakunnallisella,
    EU-yhteensopivalla järjestelmällä.</p>

<p>Marin nimettiin odotetusti hallitustunnustelijaksi eilen maanantaina ja vastauksia samana iltana lähettämiinsä
    "sipilöihin" hän odottaa vappuaattoon klo 18 mennessä.</p>
