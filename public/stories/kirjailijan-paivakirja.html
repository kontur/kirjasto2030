<div class="headline"><h1>Otteita kirjailija Päivi Huhtasen päiväkirjasta<span class="underline underline-gradient"></span></h1></div>



<br><br>
<strong>1.1.2029 klo 01.15</strong><br>

Uusi vuosi. Tänä vuonna aion saada esikoisromaanini julkaistua. Nyt jatkan juhlimista.

<br><br>
<strong>8.1.2029</strong><br>

Kustantamot ilmoittavat yksi toisensa jälkeen, etteivät ole kiinnostuneita teoksestani. Painetuksi kirjaksi pääsee enää muutaman tunnetuimman kirjailijan uutuusteokset. Edes latauspalveluissa ei ole kuulemma sopivaa rakoa tekstilleni. Se on kuulemma liian provokatiivinen. Masentavaa.

<br><br>
<strong>10.2.2029</strong><br>

Kävin puhumassa kirjallisuusmessuilla nuorten kirjoittajien paneelissa. Yleisöä oli paljon. Jännitti.

<br><br>
<strong>15.3.2029</strong><br>

Kirjaston edustaja lähestyi minua sähköpostilla. Hän oli ollut yleisössä kirjallisuusmesuilla ja kuullut puheenvuoroni, jossa voivottelin nuorten vaikeutta saada teokensa julkaistua. Hän on myös lukenut Tublirista tekstiäni. Minut kutsuttiin tapaamiseen viikon päästä. Suunnitteilla on kuulemma kirjaston oma latauspalvelu, jonka kautta aiotaan julkaista kirjoja vapaaseen jakeluun.

<br><br>
<strong>22.3.2029</strong><br>

Palaveri kirjaston edustajien kanssa meni hyvin. Allekirjoitin jo sopimuksenkin. Kirjastani tulee vihdoin totta! Kirjasto julkaisee sen uudessa palvelussan. Saan korvauksen lukukertojen mukaan, euro per lataus. Kuitenkin enintään sata tuhatta euroa. En elättele liikaa toivoa, mutta olen iloinen. Salaa toivon, että kirjaani ladataan edes yli sata kertaa.

<br><br>
<strong>30.6.2029</strong><br>

Kirjani julkaistiin viikko sitten ja se kohosi heti viikon ladatuimpien esikoiskirjailijoiden listalla toiseksi. Yli sata latausta!! Sofi Oksanen testamenttasi koko tuotantonsa kirjastolle. Hänen teoksensa dominoivat latauslistoja.

<br><br>
<strong>14.7.2029</strong><br>

Teokseni on noussut esikoiskirjailijalistan kärkeen. KÄRKEEN! Latauksia on jo toista tuhatta. Onko tämä oikeasti totta?

<br><br>
<strong>17.11.2029</strong><br>
Upea päivä. Kirjani valittiin Finlandia-ehdokkaaksi! Latauksia on yli 10 000. Puhelin soi jatkuvasti ja sähköpostikin oli hetken tukossa.

<br><br>
<strong>30.11.2029</strong><br>

Sain tänään tietää: olen ensimmäinen esikoiskirjailija yli kymmeneen vuoteen, joka voittaa Finlandia-palkinnon. Ihan uskomatonta. Palkinnon kunniaksi tekstistä otetaan painettu painos. Paperiversio, minun kirjastani! Siitä povataan myös ensimmäisenä ylittävän sadantuhannen latauksen rajapyykin. Liian provokatiivinen julkaistavaksi, sanoivat. Hah.
