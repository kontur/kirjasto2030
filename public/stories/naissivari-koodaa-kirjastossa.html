<div class="underline"><h1>Naissivari koodaa kirjastossa<span class="underline underline-gradient"></span></h1></div>
HS Nyt, 17.1.2030<br><br>
<em>Kristiina Honkala on syntynyt alkuvuodesta 2011. Hän kuuluu ensimmäiseen ikäryhmään, jossa sekä miehet että naiset
    valitsevat ase- ja siviilipalveluksen väliltä. Kristiina valitsi sivarin. Hän on toiminut viimeiset viisi kuukautta
    Suomen kirjaston sovelluskehittäjänä. Ennen palvelukseen astumista Kristiina ehti opiskella vuoden
    Aalto-yliopistossa Software Business Development -koulutusohjelmassa. Nyt hänen vastuullaan on uuden
    valtakunnallisen lainausjärjestelmän kuratointialgoritmien kehittäminen. Kuulostaa monimutkaiselta. Tapasimme
    Kristiinan keskuskirjaston uuteen lisäsiipeen rakennetussa puutarhakahvilassa, ja yritimme saada selkoa mitä hänen
    työnsä käytännössä on.</em><br><br>

<em>Mitä kuratointialgoritmit oikeastaan tekevät?</em><br>
&bull; Algoritmien tarkoituksena on ehdottaa käyttäjälle teoksia, joiden uskomme häntä kiinnostavan. Ehdotuksessa otetaan huomioon aiemmin lainatut teokset, toisten lukijoiden antamat arviot, sekä ammattikuratoijien suositukset.
<br><br>
<em>Mitkä ovat olleet suurimmat haasteet?</em><br>
&bull; Uuden valtakunnallisen kirjastojärjestelmän kehittäminen on valtava urakka. Suurimmat haasteet liittyvät kuitenkin vanhoihin rakenteisiin. Poliittista tahtoa murtaa vanhoja järjesteltyjä ei aina tunnu löytyvän. Työmme takkuaa usein, kun jotain kriittistä päätöstä ei saada hyväksyttyä ja rahoitus on katkolla.
<br><br>
<em>Miltä siiviilipalvelus on tuntunut?</em><br>
&bull; Olen iloinen, että naisetkin käyvät nykyään intin tai sivarin. Mielestäni se on tasa-arvokysymys. Sivari on myös kätevä tapa saada työkokemusta ja siten jalka oven väliin. Tämän kautta pääsee sellaisiinkin paikkoihin, joihin ei muuten noin vain pääsisi. Keskuskirjasto on myös työpaikkana upea. Menen töiden jälkeen aina puoleksi tunniksi Hiljaisuuden saliin rentoutumaan.
<br><br>
<em>Mitä teosta itse suosittelisit lukijoillemme?</em><br>
&bull; Oma suosikkini tänä vuonna on ollut huikean jännittävästi kirjoitettu "Kivinen tie", joka kertoo Suomen jalkapallomaajoukkueen matkasta kohti legendaarista vuoden 2024 EM-voittoa.