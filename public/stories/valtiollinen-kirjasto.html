<div class="headline"><h1>Valtiollinen kirjasto<span class="underline underline-gradient"></span></h1></div>

<q>Helsingin Sanomat 29.4.2031</q>
<br><br>
<em>Kulttuuri.</em> Eduskuntavaalit niukasti voittaneiden sosiaalidemokraattien puheenjohtaja <strong>Sanna Marin</strong> on lähettänyt puolueiden eduskuntaryhmille 15 kysymyksen listansa. Pääasiassa talouteen ja työllisyyteen liittyvä kysely kuohutti myös kulttuuriväkeä, sillä listan kymmenes kysymys kuuluu: “Oletteko sitoutuneet viemään kirjastouudistuksen läpi julkisten kirjastojen yhdistämisen pohjalta?”<br><br>
<img class="illustration illustration-background" src="assets/img/illustrations/lista.svg">
Viime vaalikaudella Eläkeläispuolueen <strong>Simon Elon</strong> vetämä hallitus ajautui keskinäisiin ristiriitoihin ja pitkään suunniteltua kirjastouudistusta ei saatu maaliin. Maakuntien puolueaktiivit ajoivat hanakasti syrjäseutujen kirjastojen itsenäisyyttä ja uudistus jäi vaalikampanjoinnin jalkoihin.<br><br>
Kulttuuriministerinäkin aikaisemmiin toiminut Marin viestitti huolestuneille, että palvelut pyritään pitämään paikallisina ja pääosaa yhdistämisessä näyttelee alueellisten tietojärjestelmien korvaaminen valtakunnallisella, EU-yhteensopivalla järjestelmällä.<br><br>
Marin nimettiin odotetusti hallitustunnustelijaksi eilen maanantaina ja vastauksia samana iltana lähettämäänsä kysymyspatteristoon hän odottaa vappuaattoon klo 18 mennessä.