<blockquote>
Korkeimman oikeuden päätös<br>
1922/2027<br>
Tekijänoikeus - Lainausrikkomus<br>
    <br>
Diaarinumero: R2025/44<br>
Antopäivä: 30.06.2027<br>
Taltio: 1922<br>
Esittelypäivä: 05.03.2027<br>
A oli murtautunut Etelä-Suomen yleisen kirjaston tietojärjestelmään ja saanut haltuunsa Ilkka Remeksen 31. teoksen Kuuma piiri, vaikka järjestelmän mukaan kyseisen teoksen kaikki digitaaliset kappaleet oli varattu ja jono oli usean päivän mittainen. A:n katsottiin luvattomasti ottaneen haltuunsa yleisen kirjaston aineistoa ja siten syyllistyneen tekijänoikeusrikkomukseen.
</blockquote>

Seuraavana vuonna Piraattipuolueen Alvo Hilpän agitoima kansalaisaloite #lainaushistoriaan2028 hyväksyttiin eduskunnassa, ja teosten lainaamiskäytännöstä luovuttiin. Digitaaliset kokoelmat luovutettiin siis kansalaisten vapaaseen käyttöön ja tekijät saavat palkkansa uusitusta kirjastokorvausjärjestelmästä. Myös lainausrikkomus rikosnimikkeenä poistettiin.