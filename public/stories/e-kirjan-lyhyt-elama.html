<div class="headline"><h1>E-kirjan lyhyt elämä<span class="underline underline-gradient"></span></h1></div>

    <!--[ingressi] Digitaalinen entiteetti kestää vain hetken.-->
<p>
<em>Olen nyt olemassa. Minut lainattiin juuri, nyt tekstiäni jo selataan valtavalla nopeudella. Tuskin olen herännyt
    kun pienet sormet jo hipaisevat. Näytän uuden sivun. Oikeastaan minua ei lainattu, vaan olen täydellinen kopio
    siitä, mikä haluttiin lainata. Uusi pyyhkäisy oikealta vasemmalle. Paljastan lisää tekstiä itsestäni, vaikka
    sisimmässäni olen pitkä jono ykkösiä ja nollia, kyllä- ja ei-sanoja ketjutettuna merkityksiksi. Uusi pyyhkäisy.
    Ja uusi. “Hauska juttu”, saan kuulla olevani. Uusi pyyhkäisy. Viimeinen sivu. Sormi lähestyy yläkulmaa. “Äiti,
    mä luin tän jo!” Kosketus, ja lakkaan olemasta.</em>
</p>