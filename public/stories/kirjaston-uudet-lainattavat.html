<div class="headline"><h1>Kirjaston uudet lainattavat - Kustannusala vastustaa<span class="underline underline-gradient"></span></h1></div>

<em>Julkaistu verkkolehdessä 24.9.2030</em>

    <p>
Kirjasto on tehnyt fanien kirjoittamista teoksista lainattavia. Ne tulevat tarjolle ensi viikon alussa.
Teokset on valikoitu huolellisesti ja ne on oikoluettu ja editoitu. Palvelusta löytyy kaksikymmentä erilaista kirjaa Poirotin nuoruusvuosien seikkailuista Harry Potterin kymmenenteen osaan.</p>

<p>Neljään ilmoitettuun teokseen kuuluvat myös  Vincentin hämärien sattumusten prologi ja 2010-luvulla kirjoitetun Ready Player Onen kaksi vuotta sitten syntyneen suosioaallon inspiroimana tehdyt jatko-osat kaksi ja kolme.</p>

<p>Kaikki kirjat ovat useiden fanien yhteistyössä tekemiä. Kirjasto on selvitellyt ja hakenut niille perikunnilta ja etujen valvojilta hyväksynnät.</p>

<p>Vaikka projekti on ollut tiedossa vuoden alusta, kustantajat ja kirjailijat ovat yhä tyytymättömiä.</p>

<p>Kustannusala katsoo, että heidät on ohitettu epäoikeudenmukaisesti. Kirjailijat taas huolehtivat, miten taiteilijuuden käy. Kenelle kollektiivisten teosten oikeudet kuuluvat? Laskeeko laatu? Kirjailijaseura on ilmaissut, että amatöörien ei pitäisi puuttua ammattilaisten töihin.</p>

<p>Kulttuuri- ja opetusministeri Jaakko Vannemaa on projektista innoissaan. Hänestä verkossa syntyy niin paljon teoksia, ettei niitä voida jättää huomiotta. Hänestä on hyvä, että kirjasto tarjoaa niistä laadukkaimpia asiakkailleen ja vie kehitystä edelleen.</p>

<p>“Ne on upeita fanien tarpeita tyydyttäviä teoksia”, hän kommentoi puhelimitse.</p>

<p>Kirjoja voi lainata tavalliseen tapaan maanantaina kahdestatoista eteenpäin.</p>